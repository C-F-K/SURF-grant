Doelstelling & doelgroep
========================

## Doelstelling, achtergrond

De relatie van hoger onderwijs ten opzichte van het internet is in het laatste decennium van karakter veranderd: het gaat nu niet meer om het cree&euml;ren van content, maar om het zich een weg banen door content en hetgene eruit te halen dat relevant is voor een bepaald doeleind. Ons project vormt een oplossing voor dit vraagstuk. Het bestaat in essentie uit een content-management systeem (CMS) met als kenmerkend eigenschap dat alle gebruikers een duale rol innemen: als Curator zijn zij in staat om arbitraire bronnen in sequentie te presenteren als samenhangend geheel, en als Consumer om deze "paths" te doorlopen. "Waypoints" vormen controlepunten waarbij voor een Consumer goedkeuring van een Curator nodig is om verder te komen. Achter deze structuur schuilt de filosofie dat de traditionele relatie tussen student en onderwijzer toe is aan vernieuwing, en dat deze vernieuwing niet kan geschieden zonder gebruik te maken van het intrinsiek democratiserend karakter van het web.

## Kerndoelen (kwaliteit, doelmatigheid, toegankelijkheid, studiesuccess): welke/impact

In principe hebben wij met ons project een positieve impact op alle kerndoelen voor ogen; echter, sommige kerndoelen worden directer of in sterkere mate be&iuml;nvloed dan andere. Met name de toegankelijkheid wordt vooropgesteld: zowel in praktische zin, in zoverre dat online onderwijs van nature vrijer toegankelijk is dan fysieke gebouwen, maar ook in theoretische zin, in zoverre dat een institutioneel rigide, paternalistische verhouding van onderwijzer tot student precies de denkwijze ondermijnt, die wij als academisch gemeenschap graag zien onstaan. Ook een verhoging van de doelmatigheid van onderwijs zal het gevolg zijn van een systeem dat zich specifiek richt op het operationaliseren van de overvloed van data; doordat Curators genoodzaakt zijn om na te denken over de samenhang van een path zullen studenten die deze rol innemen hier ook voordeel van ondervinden tijdens het navigeren van de traditionelere delen van hun opleiding. Het spreekt vanzelf dat deze dynamieken ook positief zullen uitwerken wat betreft de kwaliteit van onderwijs alsmede de studiesucces.

## Doelgroep: welke, hoe groot, belang

In het eerste geval zal het project natuurlijk alleen betrekking hebben op studenten en onderwijzers aan de Universiteit van Amsterdam, daar wij het hier ontwikkelen. Echter: het project is free-and-open-source (wordt waarschijnlijk uitgegeven onder de GPL-licentie), en dus zowel in technische zin als theoretische zin bedoeld om veelvoudig te worden ge&iuml;nstantieerd, niet alleen in de breedte maar ook in de diepte. Dit wil zeggen dat wij een brede adoptie van het onderliggende technologie voor ogen hebben (en sterker nog, het project wordt dusdanig ontwikkeld dat, mits eindgebruikers drastische veranderingen aanbrengen in de code, alle zulksoortige instanties zullen kunnen communiceren met dezelfde back-end); de bedoeling is niet alleen dat ons systeem toegepast wordt door meerdere universiteiten en hogescholen, maar dat het verwerkt kan worden in elke context waar er systematisch wordt geleerd (alle niveaus van onderwijs, het bedrijfsleven, nonprofit-instellingen, et cetera). 

## Impact op betrokken instelling

Zoals hierboven uiteengezet is de bedoeling dat de betrokken onderwijsinstellingen (dwz. de Universiteit van Amsterdam, in eerste instantie) niet als enige baat hebben bij ons succes; echter, daar het aan de Universiteit van Amsterdam wordt ontwikkeld zullen wij de eerste zijn die profiteren van het verhoogd rendement op onderwijs en de impliciete democratisering van bovengenoemde. Ook zullen wij des te sneller kunnen profiteren van feedback van gebruikers en deze verwerken in opeenvolgende versies, daar deze gebruikers verbonden zijn met dezelfde instelling. Ten slotte wordt de totale hoeveelheid aan productieve data en bronnen vermenigvuldigd met het aantal deelnemende instellingen; hoe breder ons systeem wordt geadopteerd, hoe groter het aanbod van op de daarmee samengestelde paths gebaseerd onderwijs, waar bijkomt dat dit alles op onze hardware wordt gehost en dus bij uitstek beschikbaar is.


Beoogd resultaat (9-10 lines each)
================

## resultaten SMART

- Specifiek

Het project zal een tweevoudige resultaat hebben: enerzijds een front-end client-applicatie voor het faciliteren van e-learning door gestructureerde content-management, anderzijds een back-end service die clients met elkaar en met hun respectievelijke data verbindt. 

- Meetbaar

Als concreet product zijnde zijn de resultaten uitstekend meetbaar: de doelstelling is gehaald wanneer een complete software-product van productie-kwaliteit wordt afgeleverd, wanneer de achterliggende service live is, en wanneer deze twee correct met elkaar communiceren.

- Aanvaardbaar

Doordat het project met een specifiek doeleind is ontwikkeld, zal het voor een arbitraire instelling (dan wel organisatie) eenvoudig zijn om te beslissen of het project wel of niet wordt aanvaard: als de applicatie aansluit op de behoeften van de instelling/organisatie, kan deze worden aanvaard.

- Realistisch

Het project is opgedeeld in front-end en back-end, die afzonderlijk van elkaar kunnen worden ontwikkeld; daarbij komt dat het project geen bijzonder ingewikkelde functionaliteit omvat. Deze eigenschappen garanderen dat de doelstelling zeer haalbaar is.

- Tijdsgebonden

Verwachting is dat de resultaten zullen worden opgeleverd na een maand lange sprint (dwz. &eacute;&eacute;n enkele development-cyclus gebaseerd op het Scrum-ontwikkelingsproces). 

## wat gebruikt CC-licentie, wat is open

De Creative Commons-licentie is bedoeld voor data en niet voor code; daar ons project een software-applicatie omvat is de GNU GPL toepasselijker, mede omdat deze specifiek voor software is bedoeld en vergelijkbare vrijheden garandeert. Echter, daar ons project een content-management systeem omvat heeft deze geen noodzakelijke relatie ten opzichte van het gelden dan wel niet gelden van rechten omtrent de betreffende content: alle content kan deel uitmaken van een path, daar ons systeem het alleen in gestructureerde vorm weergeeft - de Curator van een path is de eindverantwoordelijke voor eventuele rechten en plichten omtrent de dusdanig gelinkte data. 

Daarnaast veronderstellen wij dat alle aspecten van "open" van toepassing zijn op ons project. Van nature zijn web-applicaties in beginsel op alle tijden, vanaf elke locatie, en zonder toegangseisen beschikbaar, en zullen wij niet trachten om deze intrinsieke openheid te verhinderen; daar het project geen intrinsieke programma kent maar ertoe dient om deze te structureren in paths kent het maximale openheid van programma, en zullen er ten slotte vanzelfsprekend geen extra kosten gerekend worden voor het gebruik van ons systeem.

## hoe is het nieuw en hoe nieuw is het

## hoe sluit het aan bij profiel uva

## criteria voor gehaaldheid doelen, hoe toetsen

## (schets) hoe worden resultaten geankerd binnen uva (wat? fukken buzzwords)

## relevantie voor andere instellingen

## hoe wordt kennis vastgelegd/uitgewisseld, doelgroepen


